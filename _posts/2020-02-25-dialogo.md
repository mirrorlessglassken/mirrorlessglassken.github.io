---
layout: post
title: Dialogo
excerpt: " "
categories: [dialogo]
comments: true
image:
  feature: 
  credit: 
  creditlink: 
---

-Dobbiamo farci coraggio, lo sai. <br/> <br/>
Finisco il bicchiere e me ne verso un altro. Cognac. Non è il mio preferito, ma fa passare le serate. E’ il massimo che posso ottenere in questo periodo. <br/> <br/>
-Okay, ma capisci che io qua più coraggio ci metto e più lo prendo nel culo? Ne sono stufo, comprendi? Stufo. Fino a qua- e faccio un segno sulla mia fronte- Sai che succede? Che quando raggiungo qua- e alzo la mano sopra ai capelli- allora io…- e porto l’indice alla tempia, alzo il pollice e lo riabbasso- BANG! <br/> <br/>
Ora è lui a riempire il bicchiere, anche se non gliel’ho chiesto. Non ci conosciamo da tanto, saranno tre anni? A volte sparisce, pure per settimane, poi ritorna con idee interessanti e così poco simili alle mie. Lo sento con piacere, vorrei poterlo ascoltare di più. <br/> <br/>
-Quante volte mi hai già fatto sto discorso e sta pantomima del bang? Quante volte mi hai detto di essere arrivato là? Guarda sai cosa? Oggi decido di crederti. Ecco, tieni, fai. <br/> <br/> 
Mi passa un coltello. <br/> <br/>
Lo prendo e me lo rigiro in mano, poi glielo restituisco:- Ma vaffanculo va. <br/> <br/> 
-Appunto, vaffanculo, pure tu hai concluso con questo. Ora, vuoi ascoltarmi? E bevi un po’, Cristo, che sennò mi senti male. <br/> <br/>
Gli faccio cenno di continuare. <br/> <br/>
-Ti odi, vero? <br/> <br/>
Annuisco. <br/> <br/>
-Magari pensi che sarebbe meglio se tu sparissi. <br/> <br/> 
-Eh. <br/> <br/>
-Oddio, hai pure rovinato la vita a chi ti circonda. <br/> <br/>
-Ma scusa, che vuoi ottenere ripetendomi cose che già so? <br/> <br/>
-Ah, vedi che se te le dico io però ti innervosisci? <br/> <br/>
-Sai che odio vedermi confermati i fallimenti, le paure, le inadeguatezze. Sai che regolarmente penso queste cose. Sai che le condivido con te perché le capisci. Dovessi condividerle con chiunque altro, mi schiferebbe via. <br/>
-No, le condividi con me perché devi, questo è un dettaglio rilevante ma vabbè. <br/> <br/> 
-Touche, concedo. <br/> <br/>
-Dimmi un po’, chi mai ti ha confermato tutto questo? <br/> <br/>
-Che cazzo, tutto, guarda. <br/> <br/>
Davvero non capisco dove voglia andare a parare ma mi sto irritando. <br/> <br/>
-Tutto cosa? Dai voglio proprio vedere chi è venuto lì a dirti “Sei un fallimento, impiccati”, a parte i tuoi stessi pensieri. <br/> <br/>
-Non me lo dicono, lo capisco e basta, da quello che succede. Da una parte dicono di volermi bene, dall’altra mi evitano. Da una parte farò successo, dall’altra neanche capisco come sono girato. Dai, ammettilo pure tu che stai qua perché non ci sono molte altre opzioni. Pure tu mi rimpiazzerai. <br/> <br/> 
-E non vedi l’assurdità di questi pensieri?- incalza. <br/> <br/>
Alzo il sopracciglio. <br/> <br/>
-Se tu fossi uno zero per gli altri, pensi che si prenderebbero anche solo la briga di rassicurarti? Mettiamo che loro siano perfetti e tu una merda. Perché non ti hanno già buttato via allora? Tanto non migliori nulla, no? Quindi dalla loro altissima perfezione dovrebbero sapere come meglio impiegare il tempo. Dici che ti evitano. Tu non eviti mai loro? 
-Sì, okay, ma ho i miei motivi… <br/> <br/>
-E loro no, invece. Fanno tutto in funzione del tuo malessere. Ho sentito che si mettono anche d’accordo, per farti sentire peggio. <br/> <br/>
-Sono un egocentrico del cazzo, eh? <br/> <br/>
-Solo quando stai giù, ma è normale. Lo fanno tutti. Se dovessi dirti chi si è fatto delle paranoie per te, e quanto affetto tu invece provi per quella persona… Non tutto gira intorno a te, molti dei tuoi “fallimenti” sono normali. Come vuoi ottenere qualcosa senza sacrificare altro? Non sei più un bambino, per quanto ti ci comporti come tale a volte. Non sono tutti attenti a te e pronti a raccogliere il giochino da terra al primo capriccio. <br/> <br/>
Cala il silenzio. Finisco la bottiglia e appoggio la testa sul tavolo, mani trai i capelli e cuore in gola. Nel riflesso della bottiglia non vedo nessun altro, solo il mio viso stanco e gli occhi arrossati. <br/> <br/>
Lui continua:- Sai, ti sei fabbricato due mondi. Uno è qua, l’altro è fuori dalla tua testa invece. E noi sappiamo quanto la tua testa dentro non sia proprio messa bene. Lascia un po’ questo spazio incasinato e salta in quello fuori, più libero. E’ solo un salto. Fatti coraggio. <br/> <br/>
